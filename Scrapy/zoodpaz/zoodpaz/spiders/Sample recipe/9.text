طرز تهیه کمپوت سیب مرحله به مرحله
ابتدا باید سیب هامون که میتونه از هر نوعی باشه رو پوست کنده و به ابعاد دلخواه ببریمشون دقت کنین که پوست و قسمت دونه ها کاملا جدا بشن.
دو لیوان آب و دو قاشق سرکه رو داخل یه کاسه بزرگ میریزیم و هر کدوم از سیب هارو که پوست کندیم و خورد کردیم فوری داخل کاسه مخلوط سرکه و آب میذاریم تا تغییر رنگ ندن. سرکه باعث میشه تا سیب ها کدر نشن.
حالا داخل یه قابلمه یک لیوان آب، شکر و آبلیمو رو میریزیم و همش میزنیم تا شکر کمی مخلوط بشه. حرارت رو هم متوسط کرده و بعد سیب هارو که حدود دو الی سه دقیقه داخل مخلوط آب و سرکه موندن از کاسه درشون میاریم و میریزمشون داخل قابلمه و در قابلمه رو هم میبندیم تا سیب ها نرم بشن و بپزن.
دقت کنین که مخلوط  آب و سرکه داخل کاسه رو باید بریزین دور و فقط سیب هارو بریزین تو قابلمه.
مقدار شکر هم میتونین بر طبق ذائقه تون کمتر یا بیشتر بریزین.
سیب ها خیلی زود و حدود ۱۰ دقیقه الی یک ربع میپزن و نرم میشن و اگه بیشتر روی حرارت بمونن شکلشون رو از دست میدن. پس گاهی چکشون کنین و وقتی به حد دلخواهتون نرم شدن دیگه کمپوت حاضره در یکی دو دقیقه نهایی گلاب رو هم اضافه کنین تا کمپوتتون مزه دار بشه.
در این مرحله اگه دوست داشتین شربت کمپوتتون غلیظ تر باشه میتونین سیبها رو درشون بیارین و بذارین شربت کمی بجوشه تا غلیظ بشه. البته به نظر من شربت کمپوت هر چقدر رقیق تر باشه کمپوت دلچسب تره.
حالا کمپوت ما حاضره و باید اجازه بدین تا سرد بشه و بعد از سرد شدن میتونیم داخل ظرف در بسته بذاریم و در یخچال نگهداریش کنیم و وقتی خوب خنک شد سروش کنیم … نوش جان
