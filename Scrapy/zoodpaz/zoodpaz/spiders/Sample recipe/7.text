زرشک پلو با مرغ مجلسی به سبک رستوران
به مرغ ها نمک و فلفل و زردچوبه میزنیم، به طوری که به همه قسمت هاش آغشته بشه و در ظرف در دار، چند ساعتی میذاریم یخچال تا طعم بگیره (اگه عجله دارید نیازی به یخچال گذاشتن نیست)
مرغ ها رو در مقداری روغن کاملا سرخ میکنیم به طوری که دو طرفشون برشته و طلایی بشه.
در همون روغن پیاز رو نگینی خرد کنید و تفت بدید. لازم نیست رنگ پیاز تغییر کنه همینکه کمی سبک شد هویج و کرفس رو اضافه کنید و تفت بدید.
رب گوجه رو به سبزیجات اضافه کنید و کاملا تفت بدید تا رب خودش رو باز کنه.
حدود 2 لیوان آب اضافه کنید و تکه های مرغ سرخ شده رو بهش اضافه کنید و نمکش رو هم اندازه کنید.
 در ظرف رو بذارید و اجازه بدید خورشت حدود یکی دو ساعت به آرامی بپزه و جا بی افته. در اواخر پخت مقداری زعفران دم کرده و خیلی کم آب لیمو ترش اضافه کنید.
 زرشک رو از یه ساعت قبل خیس کنید و در مقداری کره به همراه یکی دو قاشق شکر تفت بدید. در حد 30 ثانیه کفایت میکنه. زعفران دم کرده رو به زرشک اضافه کنید و حرارت رو خاموش کنید. مقداری از برنج آماده شده رو به زرشک اضافه کنید تا مخلوط زعفران و زرشک با برنج ترکیب بشه. برای موقع سرو کنار بذارید.

