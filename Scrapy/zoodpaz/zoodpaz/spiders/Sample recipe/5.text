طرز تهیه قیمه خوشمزه غذایی کاملا ایرانی
خوب چون من از شب قبل تصمیم داشتم که قیمه بار بذارم برای فرداش، از همون موقع لپه ها رو خیس دادم. ولی کلا اگه دو سه ساعت هم لپه رو خیس بدید کافیه. حتی اگه لپه ی مرغوبی تهیه کرده باشین و تازه باشه بدون خیس دادن هم راحت میپزه. گوشت هم که من از تکه های درشت استفاده کردم. شما اگه میخواید مجلسی باشه یا برای نذری تهیه میکتید بهتره گوشت رو قورمه کنید در اصطلاح. ریز و مربع مربع برش بزنید.
برای شروع پیاز رو نگینی خرد میکنیم و در مقداری روغن تفت میدیم. کمی که نرم شد و حالت شیشه ای پیدا کرد گوشت رو با مقداری فلفل سیاه به پیاز ها اضافه میکنیم و باز تفت میدیم.
اگه از میزان پخت لپه تون مطمئن هستین میتونید با همون گوشت تفتش بدید. اگر نه، بهتره جداگونه با کمی پیاز تفت بدید و جدا بپزیدش.
5 لیوان آب رو اضافه میکنیم و چوب دارچین ها رو هم میندازیم توش و در ظرف رو میذاریم تا گوشت و لپه بپزه. من توی زودپز پختمشون که کمتر زمان برد. ولی روی شعله ی متوسط و در قابلمه معمولی حدود 2 ساعت حداقل برای پخت زمان لازم هست.
بعد از اینکه از پخت کامل گوشت و لپه مطمئن شدید، رب رو در مقداری روغن تفت بدید و به خورشت اضافه کنید.
در همین مرحله که رب رو اضافه میکنیم، نمک رو هم به همراه لیمو عمانی اضافه میکنیم.
بعد از حدود نیم ساعت تا 45دقیقه که لیمو عمانی ها هم نرم شدن، زعفرون و گلاب رو هم اضافه میکنیم. کمی هم ترشیش رو تست میکنیم و اگه کم ترش بود، کمی آبلیمو اضافه میکنیم. بعد از حدود یک ربع خورشت کاملا جا افتاده و آماده اس.
