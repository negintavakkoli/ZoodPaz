طرز تهیه کامل کوفته تبریزی خوشمزه با آموزش مرحله به مرحله
قبل از هرچیز اگر لازمه لپه رو خیس بدید. لپه ای که من داشتم دیر پز نبود و با برنج و مقداری آب گذاشتم با هم نیم پز بشه. توصیه ام به شما اینه که لپه رو جدا و برنج رو جدا نیم پز کنید. بعد از اینکه نیم پز شدن با ته لیوان یا گوشت کوب اون ها رو نیم کوب کنید. پس اصلا لازم نیست از میکسر استفاده کنید. تنها باید کوبیده بشن. اون هم به صورتی که کاملا هم له نشن. اصلا هم اشکالی نداره چندتا از لپه ها کامل باشن.
در حین خنک شدن برنج و لپه نیم کوب شده، یکی از پیاز ها رو رنده میکنیم و در مقداری روغن و زردچوبه تفت میدیم. بعد از اینکه پیازها کمی طلایی شدن رب رو اضافه میکنیم و باز کمی تفت میدیم و نمک و فلفل اضافه میکنیم. حالا چهار تا پنج لیوان آب میریزیم و میذاریم کمی بجوشه. بعد هم شعله رو خیلی کم میکنیم و میذاریم آب رب به همون صورت روی گاز باشه.
یکی از پیاز ها رو با رنده متوسط (نباید درشت باشه) رنده میکنیم و آب اضافیش رو میگیریم. پیاز و گوشت و نمک و فلفل و زردچوبه رو حدود دو سه دقیقه ورز میدیم تا مواد کاملا به خرد هم برن. حالا لپه و برنجی که نیم کوب کردیم به مخلوط گوشتمون اضافه میکنیم و باز پنج دقیقه ای ورز میدیم. نکته مهم در کوفته اینه که مواد کاملا به خرد هم برن و ورز داده بشن. اینطوری هم طعم بهتری داره و هم وا نمیره. وقتی مواد به خرد هم رفتن سبزی رو اضافه میکنیم و باز ورز میدیم. در انتها هم تخم مرغ رو اضافه میکنیم و باز ورز میدیم. و باز ورز میدیم. چند باری هم مواد رو با دستتون بردارید و به داخل ظرف بکوبید. کوفته رو اونقدر ورز بدید که مواد کاملا به خرد هم برن و به راحتی بتونید یک گلوله گرد باهاش درست کنید.
با دستتون گلوله ی بزرگی درست کنید. داخلش رو آلو یا زرشک یا گردو بذارید و کاملا گردش کنید و به آرومی در قابلمه آب رب که روی حرارت ملایم هست قرار بدید. بهتر اینه که کوفته ها کاملا در آب غوطه ور بشن. ولی من چون میخوام آب غلیظی داشته باشم خیلی این کار رو نمیکنم. نکته دیگه اینه که حرارت کوفته رو خیلی زیاد نکنید و درش رو نیم باز قرار میدیم به مدت حدود یک ساعت آماده میشه. بعد از نیم ساعت برید سراغش و کوفته ها رو کمی جا به جا کنید و بر گردونید. البته این کار رو هم خیلی آروم انجام بدید.
برای سرو هم اول کوفته ها رو در ظرف بکشید و بعد آبش رو روش بریزید. بعضی ها هم آبش رو جدا گونه سرو میکنن و نون رو در اون تریت میکنن. میتونید کوفته هاتون رو با زرشک و آلو تزیین کنید.ما وقتایی که کوفته داریم، آب نارنج تازه هم روی سفره هست و کمی ترشش میکنیم. میتونید به سلیقه خودتون از آب نارنج یا لیمو هم استفاده کنید.
