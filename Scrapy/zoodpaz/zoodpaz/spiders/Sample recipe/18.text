طرز تهیه خوراک گوشت مجلسی مرحله به مرحله
مثل همه خورشت هایی که با گوشت تهیه میشن ابتدا باید پیاز رو خرد کنیم و با مقداری زردچوبه تفت بدیم.
خیلی ها پیاز رو کاملا سرخ میکنن ولی من معمولا کمی که رنگ پیاز عوض شد گوشت رو اضافه میکنم. به نظرم اینطوری باعث لعاب و غلظت خورشت میشه و طعم بهتری هم داره. در قیمه هم همین مساله صدق میکنه.
بعد از اینکه گوشت رو با کمی فلفل تفت دادیم 5 لیوان آب سماور ولرم رو بهش اضافه میکنیم و درش رو میذاریم.
مهمترین مساله برای پخت این خورشت صبوری کردنه. اگر مجبور نیستید توصیه میکنم از زودپز هم استفاده نکنید و بذارید گوشت روی حرارت ملایم و آروم آروم بپزه. من برای این یک تکه حدود 3 ساعت زمان دادم تا کاملا بپزه. البته مراقب باشید که اونقدر صبوری به خرج ندید که گوشت از هم وا بره و شکلش رو از دست بده.
کم کم آب گوشت تغییر رنگ میده و کمی تیره میشه. در این مرحله نمک و زعفران رو ضافه کنید و باز بذارید روی حرارت ملایم به پختش ادامه بده. وقتی که گوشت کاملا پخت، دو قاشق رب رو در مقدار کمی روغن حدود دو سه دقیقه روی حرارت متوسط تفت بدید و بعد هم به خوراک اضافه کنید. موقع مخلوط کردن رب با خوراک هم مراقب باشید تکه گوشتتون از هم وا نره.
بعد از اضافه کردن رب هم بذارید نیم ساعتیروی حرارت ملایم باشه. به همین سادگی خوراک گوشت بسیار لذیذی خواهید داشت.

