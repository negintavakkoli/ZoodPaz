 خورشت قورمه سبزی یا خورش قورمه سبزی یکی از معروف ترین غذاهای لذیذ ایرانی است که محبوب همه است و به ندرت کسی پیدا میشود که دوستش نداشته باشد. اما همین غذای شناخته شده هم در نقاط مختلف کشورمان به شکل های متفاوتی تهیه میشود. خورشت قورمه سبزی را با لوبیاها و سبزی های مختلفی میتوان تهیه کرد و حتی برخی در تهیه آن به جای گوشت قرمز از مرغ استفاده میکنند. رایج ترین نوع لوبیا که در قورمه سبزی استفاده میشود لوبیا قرمز است اما در بسیاری از شهرها از لوبیا چیتی و حتی گاهی از لوبیا چشم بلبلی هم استفاده میشود. در اینجا از لوبیا چیتی استفاده شده اما از میتوانید از لوبیا قرمز هم استفاده کنید. چیزی که اهمیت دارد این است که لوبیا را از چندین ساعت قبل بخیسانید تا نفخ آن کاملاً گرفته شود.      در ادامه دستور تهیه مرحله به مرحله خورشت قورمه سبزی را با جزئیات کامل خواهید دید. اگر تا به حال این غذا را درست نکرده باشید این دستور گام به گام شما را تا تهیه یک خورشت قورمه سبزی جا افتاده خوشمزه پیش خواهد برد. اما اگر تجربه بیشتری در آشپزی دارید و روش مخصوص به خودتان را برای تهیه قورمه سبزی دارید بعد از خواندن این مراحل به بخش دیدگاه ها بروید و تجربیات خودتان را با ما در میان بگذارید.       طرز تهیه خورشت قورمه سبزی لوبیا را از شب قبل در آب خیس بدهید و در این مدت چند بار آب آن را تعویض نمایید. برای جلوگیری از سیاه شدن خورشت میتوانید لوبیا را 10 دقیقه در اب بجوشانید و سپس آن را ابکشی کنید.     پیاز را به صورت ریز خرد کنید و درون روغن تفت دهید تا نرم شود.     پیاز نرم شده را با قدری زردچوبه مخلوط نمایید. سپس گوشت های خرد شده را اضافه کنید و تفت دهید تا رنگ گوشت ها تغییر کند. اگر تکه های گوشت در فریزر به هم چسبیده اند آنها را به همان شکل اضافه کنید و نگران نباشید. چون طی مراحل پخت از هم جدا خواهند شد. البته استفاده از گوشت تازه خورشت قورمه سبزی شما را خوشمزه تر و سالم تر میکند.      بعد لوبیاها را به گوشت اضافه کنید. 3 پیمانه آب اضافه کنید. بگذارید روی شعله بماند و گرم شود.     سبزی ها را پس از شستن ریز خرد کنید. سپس درون تابه چند قاشق روغن بریزید و سبزی ها را حدود 15 دقیقه تفت دهید تا عطر آن به خوبی حس شود. طرز تهیه باسلوق    سپس سبزی های تفت خورده را به خورشت اضافه کنید. لیموهای عمانی را نیز با چنگال سوراخ کنید و داخل قابلمه بیندازید و مواد را مخلوط کنید. پس از مخلوط شدن مواد 1 لیوان اب ولرم داخل قابلمه بریزید و حرارت را زیاد کنید تا خورشت به جوش بیاید.     پس از به جوش امدن خورشت حرارت زیر قابلمه را کم کنید و به مدت 2-3 ساعت اجازه دهید خورشت کاملاً جا بیفتد ( به روغن بیفتد ). در این مدت چند بار خورشت را چک کنید تا آب کافی داشته باشد ؛ 10 دقیقه اخر نمک و فلفل و در صورت تمایل گرد لیمو عمانی بریزید، سپس در قابلمه را 10 دقیقه باز بگذارید تا پخت قورمه سبزی کامل شود. تا قورمه سبزی در حال جا افتادن است پلو را تهیه کنید. به این ترتیب که به ازای هر نفر یک پیمانه برنج بردارید (آن را از کمی قبل بخیسانید). برنج را در قابلمه حاوی آب با کمی نمک و روغن روی شعله بگذارید تا جوش بیاید. سپس درب قابلمه را بردارید و چند دقیقه دیگر صبر کنید تا برنج پخته شود.     برنج را آبکش کنید و پس از چیدن ته دیگ کف قابلمه آن را به ظرف برگردانید و بگذارید دم بکشد.     پلو و خورشت قورمه سبزی را با مخلفات دلخواه از قبیل پیاز، ماست و خیار، سالاد شیرازی و سبزی خوردن نوش جان کنید.     نکته ها : مهمترین نکته تعیین کننده در مزه خورشت قورمه سبزی سبزی آن است. برای 500 گرم سبزی معمولاً به این صورت تقسیم بندی می شود: تره 150 گرم + جعفری 150 گرم + گشنیز 100 گرم + اسفناج 50 گرم + شنبلیله 50 گرم.   در صورتی که از نوع پخت لوبیا مطمئن نیستید ( دیر پز یا زودپز ) میتوانید لوبیا را نیم پز کنید سپس اضافه نمائید ؛ در زمان تفت دادن سبزی باید روغن را همزمان با سبزی اضافه کنید تا سبزی خشک و تیره نشود. راز یک قورمه سبزی خوشمزه و خوش نما ریز بودن سبزی هاست ( سبزی ها باید کاملا ساطوری و خرد شوند ، همچنین باید در روغن کافی سرخ شوند ).   در صورتی که از سبزی فریز شده استفاده میکنید، بدون این که یخ آن باز شود سبزی را به تابه روغن اضافه کنید تا رنگ سبزی سیاه نشود.                                                         برای:                                                   4-6 نفر                                                 حاضر است در : 250                                               دقیقه                                           وعده: شام, نهار دسته بندی دستور آشپزی : خورش                                            مواد لازم : پیاز, سبزی قورمه سبزی, گوشت, لوبیا, لیمو عمانی
