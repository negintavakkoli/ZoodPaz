پاپ کورن میگو
 آرد، پودر پیاز، پودر سیر، نمک، فلفل سیاه، فلفل سفید، پاپریکا، تخم گشنیز و آویشن را در کاسه بزرگی بریزید و خوب با هم مخلوط کنید. تخم مرغ ها را در کاسه دیگری بشکنید و هم بزنید.
 میگوها را طبق دستوری که قبلاً در اینجا گفته شده پاک کنید و رگ سیاه پشت آنها را جدا نمایید. بعد از شستن، یکی یکی میگوها را در تخم مرغ فرو ببرید و سپس در مخلوط آرد بغلتانید.
 روغن را در یک تابه عمیق یا در سرخکن بریزید و بگذارید تا دمای 180 درجه سانتیگراد داغ شود. تعدادی از میگوهای آماده شده را که در تابه جا میشوند در آن بریزید و به مدت 2-3 دقیقه سرخ کنید تا به رنگ طلایی تیره در بیایند. کف بشقابی دستمال حوله ای بیاندازید و پاپ کورن میگو را در آن بریزید تا روغن اضافی اش گرفته شود. این کار را برای بقیه میگوها تکرار کنید.
