 صدف (گوش ماهی) با سوسیس و نخود
 سوسیس‌ها را به قطعات کوچک خرد کنید. یک ماهیتابه بزرگ یا قابلمه ی کم عمق را حرارت دهید. روغن را در تابه بریزید و سوسیس را به آن افزوده و به مدت 5 دقیقه تا زمانی که طلایی شود سرخ کنید. طی این زمان پیاز را کاملا خرد کرده و سیر را نازک برش بزنید.
 وقتی سوسیس آماده شد آن را به کاسه انتقال دهید. روغن اضافه ماهیتابه را در کاسه ی دیگری بریزید، اما بگذارید به اندازه ی 2 قاشق سوپخوری باقی بماند. پیاز و سیر را به ماهیتابه افزوده و تفت دهید.
 این مخلوط را به آرامی 10 دقیقه حرارت دهید تا زمانی که نرم شود. در همین زمان گوجه های گیلاسی را نصف کنید. گوجه و پیاز را به نخود و سوسیس سرخ شده اضافه کنید و بگذارید تا چند دقیقه با هم بپزند تا زمانی که گوجه ها شروع به نرم شدن کنند. مزه ی آن را میزان کنید. سپس همه ی مواد را در کاسه ای بریزید. در صورت تمایل می توانید این کار را چند ساعت قبل انجام داده و مواد را به شکل در بسته در یخچال نگهداری کنید. ماهیتابه را با حوله های کاغذی پاک کنید.
 صدف ها را با یک حوله ی کاغذی خشک کنید، زیرا آب اضافی مانع کاراملی شدن آنها در ماهیتابه می شود. بخش سفید ماهیچه ای و سفت آن را ببرید و سپس آن ها را با نمک، فلفل و کمی پاپریکای دودی مزه دار کنید.
 ماهیتابه را روی شعله ی ملایم حرارت دهید، کمی روغن زیتون به آن اضافه کنید، سپس صدفها را در آن بریزید و بین آنها فاصله ایجاد کنید. به محض برخورد اولین صدف با ماهیتابه باید صدای جلز ولز ایجاد شود. پس از 2 دقیقه خواهید دید که حرارت به کناره های آن نفوذ کرده و گوشت لبه ی آن به رنگ قهوه ای طلایی در خواهد آمد. یکی از آنها را از ماهیتابه بردارید. اگر به راحتی از کف ماهیتابه جدا شده و طلایی و کاراملی شده باشد آن را برگردانید و بقیه را نیز بررسی کنید. بگذارید یک دقیقه ی دیگر هم بپزد و سپس آنها را از ماهیتابه جمع کنید.
 شعله را زیاد کنید، مخلوط نخود را به ماهیتابه اضافه کرده، کمی آب انگور روی آن ریخته و دو دقیقه بپزید، ماهیتابه را مرتبا تکان دهید تا زمانی که به اندازه ی کافی گرم شود. صدفها را به ماهیتابه برگردانید و آنها را با مخلوط نخود آغشته کنید.
 جعفری را درشت خرد کرده، روی ماهیتابه بپاشید و سپس کمی روغن زیتون خالص روی آن ها بریزید. غذا را با نان باگت تازه میل کنید.
