طرز تهیه پیاز سوخاری شکم پر
۱- داخل کاسه، گوشت چرخ کرده، نمک، فلفل و پودر پیاز را ریخته و خوب با هم مخلوط کنید.
۲- پیاز را شسته و پوست پیاز را از آن جدا کنید. سپس آن را به شکل افقی روی تخته قرار دهید. به طوری که سر و ته پیاز در چپ و راست باشند. سپس آن را به حلقه هایی به ضخامت ۱ سانتی متر برش دهید. حلقه های پیاز را از هم جدا کنید.
۳- ۱ قاشق از مخلوط گوشت را برداشته و آن را داخل یکی از حلقه های پیاز بریزید. سپس آن را فشار دهید تا فرم قالب پیاز را بگیرد.
- پنیر چدار ورقه ای را به شکل مربع برش دهید. یک برش از آن را روی گوشت قرار داده و روی آن را با مقدار دیگری از گوشت بپوشانید. گوشت را داخل پیاز فشار دهید تا کاملا فرم بگیرد.

۵- سایر حلقه های پیاز را نیز به همین روش از مخلوط گوشت پر کنید.

۶- آرد، تخم مرغ هم زده و پودر سوخاری (یا آرد سوخاری) را در ۳ کاسه ی جداگانه بریزید.

۷- حلقه های پیاز پر شده را ابتدا به آرد آغشته کنید و آن را تکان دهید تا اضافه ی آرد از روی آن بریزد.

۸- سپس پیازهای آغشته به آرد را داخل مخلوط تخم مرغ هم زده شده نیز بغلتانید.

۹- اکنون پیازها را داخل کاسه ی آرد سوخاری انداخته و به آن آغشته کنید.

۱۰- این روند را دو بار تکرار کنید.

۱۱- داخل قابلمه مقدار زیادی روغن بریزید و آن را روی حرارت متوسط قرار دهید تا روغن کاملا داغ شود.

۱۲- پیازهای شکم پر را دانه دانه داخل روغن داغ بیندازید و هر کدام را به مدت ۵ الی ۶ دقیقه سرخ کنید تا زمانی که طلایی رنگ شوند.

۱۳- پس از سرخ شدن پیازهای سوخاری شکم پر، آن ها را از داخل روغن داغ بیرون آورده و روی دستمال کاغذی حوله ای قرار دهید تا روغن اضافی آن ها گرفته شود.

۱۴- پیاز سوخاری شکم پر را به همراه سس دلخواه تان سرو کنید.
