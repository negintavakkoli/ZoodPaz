طرز تهیه خاویار بادمجان 
بادمجان ها را روی توری کباب بگذارید و سپس روی شعله گاز یا منقل قرار دهید تا کبابی شوند. برای آنکه پوست بادمجان ها راحت کنده شود آنها را زیر آب سرد بگیرید و دستتان را روی بادمجان بکشید تا پوست آن جدا شود. بعد از پوست گیری بادمجان ها را ساطوری کنید و کنار بگذارید. 
داخل یک قابل مناسب مقداری روغن بریزید. پیاز را نگینی ریز خرد کنید و داخل روغن تفت دهید. وقتی پیازها کمی سبک شدند سیرهای خرد شده را نیز به پیاز اضافه کنید. در فاصله ای که پیاز و سیر سرخ می شوند فلفل دلمه ای را نگینی خرد کنید. سعی کنید مواد را ریز خرد کنید تا در خاویار بادمجان دیده نشود، زیرا ویژگی خاویار له بودن همه مواد است. 
فلفل دلمه ای را نیز به سیر و پیاز اضافه کنید و تفت دهید. گوجه ها را پوست بگیرید و رنده کنید، آنها را به همراه یک قاشق غذاخوری رب گوجه به محتویات قابلمه اضافه کنید. این مواد را به خوبی تفت دهید تا گوجه ها و رب سرخ و حسابی خوشرنگ شوند. وقتی رنگ خاویار بادمجان به حد دلخواهتان رسید بادمجان های ساطوری را اضافه کنید، شعله را کم کنید و اجازه دهید غذا جا بیفتد. 
بعد از گذشت 20 دقیقه نمک، فلفل قرمز و آبلیمو را به غذا اضافه کنید و 10 دقیقه دیگر زمان بدهید تا کاملا پخته شود و مزه ها به خورد هم بروند. بعد از این زمان خاویار را در ظرف دلخواه سرو کرده و با ترشی مخلوط میل بفرمایید و نوش جان. 
