طرز تهیه استانبولی
برنج را از یک ساعت قبل خیس کنید. در ابتدای کار، پیازها را خرد کنید.
کف قابلمه را چرب کنید و آن را روی شعله بگذارید تا داغ شود. سپس پیاز را تفت بدهید تا شروع به طلایی شدن کند. به پیاز زردچوبه بزنیدو یک تفت دیگر بدهید.
گوجه ها را نگینی خرد کنید و همراه با دو قاشق رب گوجه و نمک به پیاز اضافه کنید. 10 دقیقه تفت دادن را ادامه دهید تا گوجه ها نرم شوند.
سیب زمینی را نگینی خرد کنید و به سس گوجه اضافه کنید و حدود 5 دقیقه دیگر تفت بدهید.
آب برنج را جدا کنید. برنج را همراه مقدرای آب جوش به مخلوط اضافه کنید (در حدی که نصف بند انگشت آب روی برنج باشد).
وقتی آب پلو بخار شد، شعله را کم کنید و درب قابلمه را ببندید و بگذارید دم بکشد. بعد از دم کشیدن پلو استانبولی را در دیس مورد نظر بکشید. میتوانید آن را با کمی سیب زمینی سرخ کرده تزیین کنید.

