طرز تهیه قورمه سبزی تهرانی
- پیش از هر چیز لوبیاها را از شب قبل خیس کنید. در این مدت حداقل دو بار آب آن را عوض کنید تا نفخ آن کاملا گرفته شود.

۲- قابلمه را روی حرارت متوسط قرار دهید. داخل آن کمی روغن بریزید و اجازه دهید تا داغ شود. پیازها را به شکل نگینی خرد کرده و داخل قابلمه بریزید تا سرخ و طلایی رنگ شوند.

۳- گوشت گوساله را به اندازه ی ۲ تا ۳ بند انگشت خرد کرده و پس از سرخ شدن پیازها به آن اضافه کنید. تکه های گوشت را کمی با پیازها تفت دهید. زیر حرارت را کم کنید. کمی زردچوبه به گوشت اضافه کنید و مجددا آن را تفت دهید.

۴- زمانی که رنگ گوشت تغییر کرد، لوبیا را به همراه مقدار مناسبی آب گرم به گوشت اضافه کرده و داخل قابلمه بریزید تا هم گوشت و هم لوبیا پخته شوند. حدودا ۲ ساعت زمان برای پخت آن ها لازم است.

۵- اکنون می توانید سبزی قورمه را سرخ کنید. آن ها را داخل قابلمه و کمی روغن ریخته و خوب سرخ کنید تا رنگ آن تغییر کند و کمی تیره شود.

۶- زمانی که گوشت و لوبیا نیم پز شدند و حدودا ۱ ساعت از زمان پخت آن ها گذشت، سبزی قورمه ی سرخ شده را به آن ها اضافه کنید.
- لیمو عمانی ها را با چنگال سوراخ کرده و داخل قابلمه بیندازید. در این مرحله می توانید نمک، فلفل و آب لیمو را نیز به قورمه سبزی تهرانی اضافه کنید.

۸- خورش قورمه سبزی تهرانی را هم بزنید و اجازه دهید تا ۱ ساعت دیگر همه ی مواد بپزند و خورش جا بیفتد.

۹- زمانی که آب خورش بخار شد و خورش جا افتاد مطمئن شوید که همه ی مواد آن از جمله لوبیا و گوشت خوب پخته شده اند. در غیر این صورت اجازه دهید تا خورش کمی بیشتر بپزد. هر چه خورش بیشتر بپزد، جا افتاده تر خواهد بود.

۱۰- خورش قورمه سبزی تهرانی شما آماده است. آن را با برنج زعفرانی و ته دیگ دلخواه تان سرو و نوش جان کنید.
